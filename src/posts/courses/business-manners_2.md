---
layout: blog
type: kurz
title: Umenie spoločenského vystupovania
brief: >-
  Prevedieme vás všetkými dôležitými pravidlami etikety tak, aby ste sa v práci,
  pri spoločenských udalostiach aj v každodennom živote cítili komfortne a
  sebavedome. Tento intenzívny dvojdňový kurz vás naučí všetko potrebné o
  stolovaní, od rodinných osláv až po banket či ples, pripraví vás na pracovné
  stretnutia i spoločenské akcie. Nevynecháme ani etiketu všedných dní a
  dotkneme sa aj obliekania na rôzne pracovné a spoločenské udalosti.
thumbnail: /uploads/depositphotos_139877486_xl-2015-resize.jpg
book: áno
---
# Dvojdňový intenzívny kurz etikety pre všetkých, ktorí chcú svoje vystupovanie posunúť na vyššiu úroveň a byť spoločníkom, ktorého si ľudia zapamätajú.

![Kurz etikety, umenie spolocenskeho vystupovania, maria galikova](/uploads/depositphotos_139877486_xl-2015-resize.jpg)

Vďaka tomuto kurzu sa budete cítiť istejšie a sebavedomejšie na rôznych spoločenských podujatiach, ale aj v situáciách, ktoré prináša bežný deň v práci, v rodine i s priateľmi. Umenie spoločenského vystupovania je komplexný prehľad všetkého potrebného z etikety, čo budete potrebovať vo svojom súkromnom i pracovnom živote. Vďaka tomu, že sa už nebudete musieť sústrediť na to, čo máte práve robiť, budete sa môcť o to viac venovať svojmu okoliu, čo vám pomôže byť vnímavejším spoločníkom, s ktorým ľudia radi trávia čas. Takto vám etiketa nepriamo pomôže aj vytvárať lepšie medziľudské vzťahy. 

Želáme si, aby ste z kurzu získali čo najviac užitočných informácií a chceme vám vytvoriť dostatočný priestor na vaše otázky. Práve preto sme obmedzili maximálny počet účastníkov na 12.

Prvý deň kurzu ukončíme asistovanou večerou, kde si v praxi precvičíme pravidlá etikety stolovania pri skvelom jedle a čaši vína.

> Je to ako so šoférovaním. Ak si pravidlá osvojíte, budete ich považovať za súčasť svojho života. Vaše správanie bude prirodzené a pritom v súlade s pravidlami etikety.

## Obsah dvojdňového kurzu:

* krátky pohľad do histórie pravidiel etikety
* etiketa všedného dňa
* etiketa cestovania
* rodinné udalosti a stretnutia, prijímanie hostí
* spoločenské podujatia: recepcia, bankety, buffet lunch, posedenie pri víne, vernisáž, ples
* obliekanie: pánske a dámske oblečenie na všedný deň a na spoločenské udalosti rôzneho typu
* prvý kontakt: oslovenie, zoznámenie, nadviazanie rozhovoru
* firemná kultúra: prijímací pohovor, komunikácia vnútri firmy
* interkultúrna etiketa
* stolovanie: zasadací poriadok, pravidlá etikety pri stole
* spoločenská komunikácia

**Termín kurzu:** 19. – 20. 3. 2020

**Miesto kurzu:** DoubleTree by Hilton, Bratislava

**Počet účastníkov:** max. 12

**Cena:** 890 € za osobu

**V cene je zahrnuté:** študijné materiály, obed v prvý deň kurzu, malé občerstvenie počas oboch dní, jedna asistovaná večera v hoteli DoubleTree by Hilton, darček.

## **Absolvent získa certifikát o absolvovaní kurzu Umenie spoločenského vystupovania**
